<!DOCTYPE html>
<html>
<head>
  <meta charset="utf-8">
  
  <title>Man3 | LoosBlos</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="#3
Juliana Frinková se podívala na oblohu a spatřila světelný bod, letící do oblouku na podvečerním nebi a mizící na západě. Jedna z těch nacistických raketových lodí, pomyslela si. Letí na Pobřeží. J">
<meta property="og:type" content="article">
<meta property="og:title" content="Man3">
<meta property="og:url" content="http://loosak.github.io/hexo-documentation/2017/01/09/Man3/index.html">
<meta property="og:site_name" content="LoosBlos">
<meta property="og:description" content="#3
Juliana Frinková se podívala na oblohu a spatřila světelný bod, letící do oblouku na podvečerním nebi a mizící na západě. Jedna z těch nacistických raketových lodí, pomyslela si. Letí na Pobřeží. J">
<meta property="og:updated_time" content="2017-01-09T19:31:01.665Z">
<meta name="twitter:card" content="summary">
<meta name="twitter:title" content="Man3">
<meta name="twitter:description" content="#3
Juliana Frinková se podívala na oblohu a spatřila světelný bod, letící do oblouku na podvečerním nebi a mizící na západě. Jedna z těch nacistických raketových lodí, pomyslela si. Letí na Pobřeží. J">
  
    <link rel="alternate" href="/atom.xml" title="LoosBlos" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/hexo-documentation/css/style.css">
  

</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/hexo-documentation/" id="logo">LoosBlos</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/hexo-documentation/">Home</a>
        
          <a class="main-nav-link" href="/hexo-documentation/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://loosak.github.io/hexo-documentation"></form>
      </div>
    </div>
  </div>
</header>
      <div class="outer">
        <section id="main"><article id="post-Man3" class="article article-type-post" itemscope itemprop="blogPost">
  <div class="article-meta">
    <a href="/hexo-documentation/2017/01/09/Man3/" class="article-date">
  <time datetime="2017-01-09T19:27:35.000Z" itemprop="datePublished">09.01.2017</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      Man3
    </h1>
  

      </header>
    
    <div class="article-entry" itemprop="articleBody">
      
        <p>#3</p>
<p>Juliana Frinková se podívala na oblohu a spatřila světelný bod, letící do oblouku na podvečerním nebi a mizící na západě. Jedna z těch nacistických raketových lodí, pomyslela si. Letí na Pobřeží. Je plna hlavounů. Ale já jsem tady. Zamávala, i když raketu už samozřejmě nebylo vidět.</p>
<p>Stíny Skalistých Hor se prodlužovaly. Na tmavě modrých štítech už byla noc. Hejno stěhovavých ptáků pomalu mířilo přímo do hor. Automobily už sem tam rozsvěcovaly světla, spatřila dvojitá světla podél dálnice. To bylo benzínové čerpadlo a domy.<br>Už několik měsíců žila tady, v Canon City v Coloradu. Živila se vyučováním juda.<br>Skončila jí hodina a tak se chystala pod sprchu. Byla unavená. Všechny sprchy byly obsazeny návštěvníky Rayovy tělocvičny a tak stála a čekala v chladu na dvorku a těšila se klidem a vůní horského vzduchu. Slyšela jen vzdálený hluk z bistra, ležícího trochu níž, u okraje dálnice. Zaparkovaly tam dva veliké dieselové náklaďáky a v šeru bylo vidět řidiče, oblékající si před vchodem do bistra kožené bundy.</p>
<p>Pomyslela si – vyskočil Diesel z okna své kajuty? Spáchal sebevraždu při cestě po moři? Možná bych to také měla udělat. Ale tady není žádné moře. Ale něco se vždycky najde. Jak u Shakespeara. Jehlice vražená přes košili a sbohem, Frinková. Dívka, která nemá strach z tuláků z pouště. Jde vzpřímená, i když zná všecky citlivé body na těle vychrtlého, slintajícího protivníka. Zemřít, když se nadýchá výfukových plynů třeba dlouhou slámkou v úkrytu při dálnici.<br>Tohle se naučila, napadlo ji, od Japonců. Přijala jejich klidný vztah ke smrti spolu s uměním juda, které jí teď poskytovalo obživu. Jak zabíjet a jak umírat. Jang a jin. Ale to je už minulost, tady je protestanská země.<br>Nebylo špatné vidět nacistické rakety bez zastávky přelétající nad hlavou, neprojevující žádný zájem o Canon City v Coloradu. Ani Utah, ani Wyoming, ani východní část Nevady, žádný z těch otevřených liduprázdných pouštních nebo pasteveckých států je nezajímal. Nemáme žádnou cenu, řekla si pro sebe. Můžeme žít svým životem. Pokud chceme. Pokud to pro nás má nějakou cenu.<br>Z jedné z kabin se ozval zvuk odemykaných dveří. Vyšla nějaká postava, byla to vysoká slečna Davisová. Umyla se, vyšla oblečena s kabelkou pod paží. “Ach, vy jste čekala, paní Frinková? Velice se omlouvám.”<br>“To nic,” řekla Juliana.<br>“Víte, judo mi dalo hodně. Dokonce víc, než Zen. Tohle jsem vám chtěla říct.”<br>“Zen ti zeštíhlí boky,” řekla Juliana. “Zbav se zbytečných kil bezbolestným satori. Promiňte, slečno Davisová. Jen tak kecám.”<br>“Způsobili vám hodně bolesti?” otázala se slečna Davisová.<br>“Kdo?”<br>“Japonci. Než jste se naučila sebeobranu.”<br>“Bylo to strašné,” řekla Juliana. “Vy jste na Pobřeží nikdy nebyla? Tam, kde jsou oni?”<br>“Nikdy jsem nevytáhla z Colorada paty,” odpověděla slečna Davisová hlasem chvějícím se nesmělostí.<br>“Může se to stát i tady,” řekla Juliana. “Mohou se rozhodnout okupovat i toto území.”<br>“Ne tak pozdě!”<br>“Nikdy nevíš, co je napadne,” řekla Juliana. “Oni své skutečné myšlenky pečlivě skrývají.”<br>“K čemu vás nutili?” Slečna Davisová se, pevně tisknouc kabelku, přiblížila večerní tmou, aby lépe slyšela.<br>“Ke všemu.”<br>“Pane bože. Já bych se bránila,” řekla slečna Davisová.<br>Juliana se omluvila a vešla do volné kabinky, protože se blížil někdo s ručníkem přes rameno.<br>Po nějaké chvíli seděla u stolku u Charleyho, kde měli nejlepší hamburgery na roštu, a lhostejně si prohlížela jídelní lístek. Z jukeboxu se ozvala nějaká lidová melodie – elektrofonická kytara a přeslazené sténání… vzduch se naplnil hustým kouřem. Ale bylo tu teplo a světlo, takže se jí spravila nálada. Řidiči náklaďáků u pultu, servírka, kuchař, obrovský Ir v bílé kazajce, sedící u pokladny.<br>Charles, když ji viděl, přišel, aby ji osobně obsloužil: “Slečinka bude chtít čajíček?” pronesl s vyceněnými zuby.<br>“Kávu,” řekla Juliana a ani si nevšimla kuchařova vtipu.<br>“Ah, tak,” uklonil se Charley.<br>“A horký sendvič s pečení a šťávou.”<br>“Nechtít polívka s krysích hnízd? Nebo kozí mozek na oleji?” Dva řidiči se na svých židlích otočili a s úsměvem naslouchali. Bylo to o to příjemnější, že mohli obdivovat její krásu. Všimli by si jí i bez Charleyho žertíků. Měsíce aktivního judistického tréninku daly jejím svalům neobyčejnou pružnost a ona dobře věděla, jaký to má vliv na její vzhled i postavu.<br>Všechno záleží na ramenním svalstvu, pomyslela si, když čelila jejich pohledům. Tanečníci to mají taky. Výška nemá význam. Pošlete vaše ženy do tělocvičny a my je vytrénujeme. Nebudete litovat.<br>“Držte se od ní daleko,” varoval kuchař řidiče a mrkl. “Nebo se ocitnete na podlaze.”<br>“Odkud jste?” obrátila se na mladšího z řidičů.<br>“Z Missouri,” odpověděli oba. “Jste ze Spojených Států?” otázala se.<br>“Já jsem ze Států,” řekl starší. “Z Philadelphie. Mám tam tři děti. Nejstarší má jedenáct let.”<br>“Poslouchejte,” řekla Juliana, “a dá se tam najít dobrá práce?”<br>“Dá,” odpověděl mladší řidič. “Když máš správnou barvu kůže.” Sám měl černé, kudrnaté vlasy a na jeho tmavé, smutné tváři se rýsoval hořký výraz.<br>“On je totiž makarón,” vysvětloval starší.<br>“No a co? Vždyť Taliáni vyhráli válku, ne?” usmála se Juliana na mladšího řidiče, ale on jí úsměv neoplatil. Jeho oči se zaleskly vztekem a tak se prudce otočil.<br>Je mi to líto, pomyslela si, ale neřekla nic. Nemohu tobě ani nikomu jinému pomoci od barvy kůže. Vzpomněla si na Franka. Žije ještě vůbec? Mohl říct něco nevhodného, upozornit na sebe. Ne, řekla si. On ty Japonce má svým způsobem rád. Třeba se mu zamlouvají proto, že jsou oškliví. Pořád Frankovi opakovala, že je ošklivý. Rozšířené póry. Veliký nos. Ona sama měla neobyčejně hladkou pokožku. Zemřel tam beze mne? “Fink” je přece druh ptáka a ptáci prý vymírají.<br>“Jedete dál ještě dnes?” zeptala se mladého Itala.<br>“Až zítra.”<br>“Když se vám ve Státech nelíbí, tak proč neodjedete navždy pryč?” zeptala se. “Já ve Skalistých horách žiji už dávno a nestěžuji si. Předtím jsem žila na Pobřeží, v San Franciscu. Tam taky záleží na barvě kůže.”<br>Mladý Ital, schýlený nad barem, na ni vrhl krátký pohled. “Milá paní,” řekl, “úplně stačí, když člověk musí strávit jeden den a noc v takovém městečku, jako je tohle. Žít tady? Kristepane, kdybych jen dostal takovou práci, abych se nemusel potloukat po silnicích a jíst v takových dírách, jako je tahle…” Když si řidič všiml, že majitel zčervenal, zmlkl a začal si všímat své kávy.<br>“Vidím, že jsi snob, Joe,” řekl mu starší řidič.<br>“Mohl byste se usadit v Denveru,” poradila mu Juliana. “Tam je to sympatičtější.” Znám vás, vy Američani z Východu, pomyslela si. Máte rádi všechno veliké. Spřádáte své veliké plány. Skalisté hory jsou pro vás bohem zapomenutými končinami. Tady se od války nic nezměnilo. Penzisti, farmáři, hlupáci, lenoši, chudáci… každý, co za něco stál, utekl na východ do New Yorku, legálně nebo přes kopečky. Protože tam jsou peníze, obrovské peníze v průmyslu, říkala si. Pokrok. Německé investice udělaly svoje… nepotřebovali moc času, aby Spojené státy postavili na nohy.<br>“Víš co?” ozval se kuchař drsným, hněvivým hlasem. “Nemiluji Židy, ale pár těch židovských uprchlíku jsem tenkrát, ve čtyřicátém devátém, viděl. A řeknu ti, kam si můžeš strčit ty svý Spojený státy. Jestli tam mají moc peněz a moc tam stavějí, tak jenom proto, že ty prachy ukradli Židům, když je hnali z New Yorku. Ty zasraný hitlerovský norimberský zákony! Jako kluk jsem žil v Bostonu a nijak jsem Židy nemiloval, ale nemyslel jsem si, že ve Spojených státech jednou budou platit nacistický rasový zákony. Ani když prohrajem tu válku. Jen se divím, že ještě nejste v armádě a nepřipravujete přepadení nějaký malý jihoamerický republiky, abyste připravili cestu Němcům a zase Japonce vytlačili kapku dál…”<br>Oba dva řidiči se s hrozivým výrazem na tvářích zvedli. Starší chytl lahvičku kečupu a držel ji za hrdlo. Kuchař bez ohlížení sáhl za sebe nahmatal velikou vidličku a natáhl ji před sebe.<br>“V Denveru se stavějí speciální startovací dráhy, aby tam mohly přistávat rakety Lufthansy,” řekla Juliana.<br>Ani jeden ze tří mužů se nepohnul, nikdo z nich nic neřekl. Ostatní hosté tiše seděli.<br>Konečně kuchař řekl: “Jedna ta raketa nad námi při západu slunce přelétala.”<br>“Ta do Denveru neletěla,” řekla Juliana, “Letěla na západ, na Pobřeží.”<br>Řidiči se opatrně vrátili na svá místa. “Pořád zapomínám, že jsou tu nakažení žloutenkou,” zabručel starší řidič.<br>“Japonci Židy nevraždili, ani za války, ani později,” řekl kuchař “Japonci pece nestavěli.”<br>“Škoda,” zabručel starší řidič, ale raději zvedl šálek a vrátil se k přerušené večeři.<br>Žloutenka, pomyslela si Juliana. Ano, asi je to pravda. Dost tu s Japonci sympatizujeme.<br>“Kde budete spát?” obrátila se na mladšího řidiče, Joeho.<br>“Ještě nevím,” odpověděl. “Stačil jsem akorát vylézt z vozu a vejít sem. Tenhle stát se mi vůbec nelíbí. Asi budu spát v autě.”<br>“Motel “U Včelky” není špatný,” vnutil se kuchař.<br>“Fajn,” řekl mladší řidič. “Možná, že tam zajdu. Jestli jim nevadí, že jsem Ital.” Mluvil se zřetelným přízvukem, i když se jej snažil zamaskovat.<br>Zahořkl jen díky svému idealismu, pomyslela si Juliana, když se na něj dívala. Žádá od života příliš mnoho. Stále někam spěchá, věčně nespokojený a neklidný. Já jsem úplně stejná. Nedokázala jsem vydržet na Západním pobřeží a tady taky dlouho nevydržím. Ale nebyli naši předkové stejní? Jenže teď už tu není žádné pohraničí. To teď je na jiných planetách.<br>Mohli bychom se společně přihlásit na jednu z těch lodí, které berou kolonisty, napadlo ji. Ale Němci by jej nevzali, protože má tmavou kůži a mne proto, že mám tmavé vlasy. Ti bledí, hubení nordičtí buzeranti z SS ukvartýrovaní v bavorských zámcích. Ten frajer, Joe Jaksejmenuje, má už i ten výraz nesprávný. Měl by mít takový chladný a zároveň nadšený výraz tváře, jako kdyby v nic nevěřil a přitom slepě věřil. Je to zvláštní mozková vada – něco jako lobotomie. Zmrzačení, jímž se němečtí psychiatři snaží nahradit psychoterapii.<br>Usoudila, že jejich problémem je sex. Něco se jim tam přihodilo ještě ve třicátých letech a je to stále horší. Hitler to začal s tou… jak se vůbec jmenovala. Byla to jeho sestra? Teta? Sestřenice? Jeho rodina byla stejně už degenerovaná, jeho rodiče byli bratranec a sestřenice. Všichni se koupou v incestu, počínaje od prvotního hříchu touhy po vlastních matkách. Proto taky ti elitní hoši z SS chodí s takovými andělskými úsměvy, takový výraz dětské nevinnosti. Ponechávají si svou nevinnost pro maminku. Anebo pro sebe navzájem.<br>Ale kdo je vůbec jejich maminka? Přemýšlela. Führer Herr Bormann, který prý umírá? Anebo ten nemocný?<br>Starý Adolf, žijící prý někde v sanatoriu a dožívající své dny ve stařecké senilitě. Mozková syfilis ještě z dob, kdy byl vídeňským lumpem… dlouhý černý plášť, špinavé prádlo, noclehárny.<br>Vypadalo to jako sardonický boží trest, jako ve starém filmu. Ten strašný člověk zachvácený vlastní špínou, tradiční trest za lidský hněv.<br>Ale nejhorší je to, že současné německé impérium je výplodem tohoto mozku. Nejdřív strana, pak národ, nakonec půlka světa. Ale vždyť samotní nacisté určili diagnózu, zjistili nemoc. Ten bláznivý léčitel, co léčil Hitlera, ten doktor Morell, který jej nadíval nějakými pilulkami doktora Koestera proti nadýmání, byl původně venerolog. Celý svět to věděl, a přesto bylo führerovo blábolení pořád svátostí. Biblí. Jeho názory nakazily veškerou civilizaci a teď ti zaslepení, plavovlasí nacističtí buzeranti tuhle nemoc roznášejí na jiné planety.<br>Z incestu vznikají – šílenství, slepota, smrt.<br>Brrr. Tyhle myšlenky jí otřásly.<br>“Charley!” zavolala na kuchaře. “Co je s mojí objednávkou?” Cítila, se opuštěně. Vstala, zašla k baru a posadila se poblíž pokladny.<br>Nikdo si jí nevšímal, jen ten mladý italský řidič z ní nespouštěl oči. Jmenuje se Joe. Zajímalo by mě, jaké má příjmení, napadlo ji.<br>Zblízka uviděla, že není tak mladý, jak si myslela. Jeho věk šlo odhadnout jen nesnadno. Atmosféra kolem něj bránila pohledu. Pořád a neustále si dlaní učesával vlasy, shrnoval je dozadu zkřivenými, ztuhlými prsty. V tom člověku je něco zvláštního, napadlo ji. Nějaká svatozář smrti. Zneklidňovalo ji to, ale zároveň ji to i přitahovalo. Starší řidič se naklonil a něco mu pošeptal. Teď se na ni dívali oba, ale nebyl to normální mužský pohled.<br>“Prosím vás,” začal starší řidič. Na obou bylo vidět značné napětí. “Víte, co je tohle?” Ukázal plochou, bílou, nepříliš velikou krabičku.<br>“Vím,” řekla Juliana. “To jsou nylonové punčochy. Z umělého vlákna, které vyrábí výhradně newyorská pobočka I.G.Farben. Velice vzácné a drahé.”<br>“Monopol není špatný nápad, to musíme Němcům přiznat.” Starší řidič podal krabičku kamarádovi a on ji posunul směrem k Julianě.<br>“Máte auto?” zeptal se mezi dvěma hlty kávy mladší řidič.<br>Z kuchyně vyšel Charley s jejím talířem.<br>“Mohla byste mě hodit do toho motelu, kde mám nocovat.” Neustále se na ni díval svýma bláznivýma očima, což ji zneklidňovalo, ale zároveň i fascinovalo. “Do toho motelu, nebo někam, kde bych mohl zůstat přes noc. Ano?”<br>“Jistě,” odpověděla. “Mám vůz. Starého Studebakera.”<br>Charley se podíval na ni, pak na mladého řidiče a postavil talíř před ní na bar.</p>
<p>Z reproduktoru na konci průchodu se ozvalo “Achtung, meine Damen und Heren.” Pan Baynes se zavrtěl v křesle a otevřel oči. Okénkem po své pravé straně viděl dole hnědozelenou pevninu a o něco dále blankyt. Tichý oceán. Pochopil, že raketa zahájila dlouhý, pomalý přistávací manévr.<br>Nejprve německy, pak japonsky a nakonec anglicky reproduktor oznámil, že je zakázáno kouřit a odepínat bezpečnostní pásy. Přistávání, prohlásil reproduktor, bude trvat osm minut.<br>Brzdící motory byly spuštěny tak nečekaně a tak hlasitě, že otřásly celou lodí, takže mnozí z cestujících až vyjekli. Pan Baynes se usmál a nakrátko ostříhaný blondýn, sedící na druhé straně uličky, mu úsměv oplatil.<br>“Sie fürchten dasz…” začal mladík, ale Baynes jej anglicky přerušil:<br>“Je mi líto, ale neovládám němčinu.” Mladý Němec na něj tázavě pohlédl, takže to zopakoval německy.<br>“Ne Němec?” zeptal se mladík udiveně lámanou angličtinou.<br>“Jsem Švéd,” odpověděl Baynes.<br>“Nastupoval jste na Tempelhofu.”<br>“Ano, měl jsem v Německu nějaké obchody. Při mé práci hodně cestuji.”<br>Mladý Němec zřejmě nedokázal uvěřit, že v našem světě je někdo, kdo se věnuje mezinárodnímu obchodu a létá, má na to létání, nejnovějšími raketami Lufthansy, nezná nebo nechce mluvit německy. Obrátil se na Baynese:<br>“V jaké branži děláte, mein Herr?”<br>“Umělé hmoty. Polystyrény, pryskyřice. Průmyslové dodávky. Víte, žádné spotřební výrobky.”<br>“Švédi mají nějaký průmysl umělých hmot?” nevěřil.<br>“Jistě. A velice dobrý. Dejte mi svou adresu a já vám pošlu propagační materiály naší firmy.” Pan Baynes vytáhl pero a blok.<br>“To nemá cenu. Pro mne je toho škoda. Jsem umělec a ne obchodník. Bez urážky. Možná, že jste na Kontinentu viděl mé práce. Alex Lotze.” Čekal.<br>“Bohužel. Nejsem znalec moderního umění. Mám rád staré předválečné kubisty a abstrakcionisty. Líbí se mi, když obraz něco říká a nejen ukazuje ideál,” řekl pan Baynes a otočil se.<br>“Jenže to právě je smysl umění,” protestoval Lotze. “Rozvíjet ducha, vítězit nad smyslovostí. Vaše abstraktní umění je reprezentantem období duševní dekadence, duchovního chaosu, způsobeného rozpadem staré, plutokratické společnosti. Židé na mezinárodní úrovni a kapitalističtí milionáři podporovali úpadkové umění, jenže ty doby už jsou pryč. Umění se musí vyvíjet, nemůže stát na místě.”<br>Baynes přikývl a díval se oknem.<br>“Byl jste někdy v Pacifidě?” otázal se Lotze.<br>“Mnohokrát.”<br>“Já ne. V San Franciscu pořádají výstavu mých prací, kterou zorganizoval úřad doktora Goebbelse spolu s japonskou vládou. Kulturní výměna sloužící prohloubení porozumění a dobré vůle. Musíme uklidňovat napětí mezi Východem a Západem, nemyslíte? Musíme mít víc kontakt a umění tu může pomoci.”<br>Baynes přikývl. Dole, za prstencem trysek, bylo vidět San Francisco a Záliv.<br>“Kde se dá v San Franciscu dobře jíst?” zeptal se Lotze. “Mám pokoj v hotelu Paláce, ale slyšel jsem, že se dobře jí v mezinárodní čtvrti, v Chinatownu.”<br>“To je pravda,” souhlasil Baynes.<br>“Je v San Franciscu draho? Musím ten výlet vyúčtovat. Ministerstvo je dost skoupé,” rozesmál se Lotze.<br>“Záleží, v jakém kursu vyměníte peníze. Asi máte šeky Reichsbanky. Radím vám, abyste šel do Tokijské banky na Samson Street a vyměnil si je tam.”<br>“Danke sehr,” řekl Lotze. “Jinak bych si je vyměnil v hotelu.”<br>Raketa už skoro přistála. Baynes teď viděl letiště, hangáry, parkoviště, dálnici do města, obytné domy… Krásná vyhlídka, pomyslel si. Hory, voda a cáry mlhy, vznášející se nad Golden Gate.<br>“Co je to za obrovskou budovu pod námi?” otázal se Lotze. “Nedokončená, z jedné strany otevřená. Kosmodrom? Myslel jsem, že Japonci nemají kosmické lodě.”<br>“To je baseballový stadión Golden Poppy,” vysvětloval Baynes s úsměvem.<br>Lotze se rozesmál. “Jistě, oni mají rádi baseball. Neuvěřitelné. Postavili tak velikou stavbu pro zábavu, pro pitomý sport…”<br>“Ta budova je dokončená,” přerušil jej Baynes. “Je to ta správní podoba. Z jedné strany je otevřená. Velice moderní řešení. Jsou na to velice hrdí.”<br>“Vypadá to,” řekl Lotze, když se díval dolů, “že to projektoval nějaký Žid.”<br>Baynes se na něj pozorně podíval. Na chvíli pocítil nějakou nejistotu, nějakou psychopatickou chybu německého myšlení. Myslí si to Lotze skutečně? Byl to skutečně upřímný názor?<br>“Doufám, že se v San Franciscu ještě setkáme,” řekl Lotze, když se raketa dotkla země. “Budu mít problémy, když si nebudu moci pohovořit s krajanem.”<br>“Nejsem váš krajan, “ prohlásil Baynes.<br>“Jistě, to je pravda. Ale rasově jsme si velmi blízcí. Dá se říci, že náležíme ke stejné rase.” Lotze se začal v křesle vrtět, připravoval se k osvobození ze složitých pout.<br>Jsem tomu člověku skutečně rasově tak blízký? pomyslel si Baynes. Dá se skutečně říci, že patříme ke stejné rase? V tom případě je ve ve mně také to psychopatické napětí. Celý náš svět je psychopatický. Vládu mají v rukou šílenci. Jak dlouho už to víme? Žijeme s tím? A kolik z nás to ví? Ne, pane Lotze. Když si je člověk vědom toho, že je blázen, tak asi bláznem není. Nebo se vrací ke zdraví. Procitá. Myslím, že jen málokdo si to uvědomuje. Sem tam někdo. Ale co si myslí široká veřejnost? Stovky tisíc obyvatel tohoto města. Myslí si také. že žijí v normálním světě? Nebo jim to dochází a vidí záblesky pravdy… ?<br>Konečně, co to znamená být blázen? Jen právnický obrat. Oč mi jde? Cítím to, vidím, ale co to je?<br>To, co dělají oni, čím jsou. Je to jejich nevědomost. Jejich neznalost jiných lidí. Jejich nečitelnost k tomu, co se děje s jinými lidmi, ke zkáze, kterou způsobili a působí. Ne, pomyslel si. To není to. Sám to nechápu, jen to intuitivně vycítím. Ale… oni jsou úmyslně krutí… jde snad právě o to? Ne, panebože, pomyslel si. Nedokážu to zformulovat. Oni ignorují celé úseky skutečnosti. Ano. Ale je tady ještě něco. Jejich plány. Ano, jejich plány. Dobytí planet. Je v tom něco šíleného a zrůdného, stejně jako v jejich dobytí Afriky a předtím Evropy a Asie.<br>Jejich pohled, to je pohled na vesmír. Nikdy nejde o člověka, o dítě, vždy jde o nějaké abstraktní pojmy – rasa, země. Volk. Land. Blut. Ehre. Čest, ne jednotlivých lidí, ale celé Ehre. Abstrakce je pro ně skutečností a skutečnost oni nevidí. Die Güte, ale ne dobří lidé, dobrý člověk. Vychází to z jejich chápání času a prostoru. Nechávají stranou “Zde” a “Nyní” a vzhlížejí do černých, nezměřitelných dálav. A to vše má katastrofální vliv na život. Protože jednou už žádný život nebude, stejně, jako kdysi byly jen jeho částečky rozesety po vesmíru, horký vodík a nic víc. A to se bude opakovat. Teď je přestávka ein Augenblick. Vesmírné procesy strhnou život zpět na úroveň žuly a metanu. Čas běží pro všechny formy života stejně. Všechno je jen na chvíli. A oni – ti šílenci – touží po žule, po plynu, po tom, co je neoživené. Chtějí pomoci přírodě.<br>A já vím, napadlo jej, proč. Chtějí být podstatou a ne obětí dějin. Ztotožňují se s božskou mocí a zdá se jim, že se sami podobají bohům. To je jejich největší bláznovství. Jsou obětí nějaké mánie, jejich bytí se rozrostlo do psychopatických rozměrů a ani už sami nevědí, kde začínají oni a kde končí bůh. To není arogance ani pýcha, ale nadutost do konečných hranic představ o sobě – zmatek v tom, kdo má vzdávat čest a kdo má být ctěn. Člověk boha nesežral, to bůh sežral člověka.<br>To, co nechápou, je lidská bezradnost. Jsem slabý, malý, ve vesmíru nic neznamenám. Vesmír o mně ani neví, žiji neviditelným životem. Ale co je v tom špatného? Není to vlastně lepší? Koho si bohové všimnou, toho zničí. Buď nepatrný… pak unikneš závisti velkých.<br>Když si odepínal pás, řekl Baynes: “Pane Lotze, ještě jsem se o tom nezmínil. Jsem Žid. Chápete?”<br>Lotze se na něj vystrašeně podíval.<br>“Nejde to poznat,” pokračoval Baynes, “Protože na mém zevnějšku není nic židovského. Nechal jsem si změnit tvar nosu, stáhnout své veliké, široké póry, chemicky jsem si nechal zesvětlit pokožku a také jsem změnil tvar lebky. Krátce, fyzicky mě nejde rozeznat. Mohu se, a dělal jsem to často, pohybovat v nejvyšších nacistických sférách. Nikdo mě nikdy nedokáže prohlédnout. A,” – teď se přiblížil k Lotzemu a mluvil tiše, tak aby to slyšel jen malíř. “Takových nás je víc. Chápete? My jsme nevyhynuli. Jsme neviditelní.”<br>“Bezpečnostní policie…” vykoktal Lotze po chvíli.<br>“SD může klidně prozkoumat má akta,” řekl Baynes. “Klidně mě můžete udat, jenže já mám velice vlivné příznivce. Árijce i Židy, všichni zaujímají v Berlíně velice vysoká postavení. Vaše udání skončí v koši a já pak udám vás. A protože mám konexe, ocitnete se v ochranné vazbě.” Baynes se usmál, přikývl na pozdrav a Lotze opustil. Připojil se k vycházejícím cestujícím.<br>Když po plošině sešli na pevnou zemi, na chladné, větrné letiště, ocitl se Baynes na chvíli vedle Lotzeho.<br>“Abych řekl pravdu,” řekl Baynes, když kolem něj procházel, “Nelíbí se mi váš ksicht, pane Lotze. Asi vás udám tak či onak.” Pak zrychlil krok a Lotzeho předešel.<br>Na konci letiště, před vchodem do haly, čekal početný dav lidí. Příbuzní a přátelé cestujících, všichni mávají, stoupají na špičky, smějí se, vzrušeně přeletají zrakem po tvářích příchozích. Mohutný starší Japonec v elegantním anglickém plášti, špičatých střevících a buřince stál ve společnosti mladšího Japonce poněkud vpředu. V klopě pláště měl odznak všemocné Pacifické obchodní mise Císařské vlády. To je on, napadlo Baynese. Pan N. Tagomi se obtěžoval osobně, aby mě uvítal.<br>“Herr Baynes – dobrý večer!” zvolal Japonec a udělal pár kroků dopředu, nerozhodně se uklonil.<br>“Dobrý večer, pane Tagomi,” řekl Baynes a podal mu ruku. Stiskli si dlaně, pak se navzájem uklonili. Rozzářený mladý Japonec se uklonil také.<br>“Na tomto otevřeném letišti je poněkud chladno,” řekl Tagomi. “Do centra města poletíme vrtulníkem naší Mise, ano? Možná, že byste si přál nejdřív odpočinout a tak dál?” Pan Tagomi se starostlivě zadíval do hostovy tváře.<br>“Můžeme letět okamžitě,” odvětil Baynes. “Chci se ubytovat v hotelu. Má zavazadla…”<br>“O to se postará pan Katomiči,” přerušil ho pan Tagomi. “Přijede později. Na tomhle letišti můžete na zavazadla čekat i hodinu. Někdy to trvá déle než samotný let.”<br>Pan Katomiči se přátelsky usmál.<br>“Výtečně,” souhlasil Baynes.<br>“Pane, chtěl bych vám předat dar,” řekl pan Tagomi.<br>“Dar?” podivil se Baynes.<br>“Abych získal vaši přízeň.” Pan Tagomi sáhl do kapsy a vytáhl nevelkou krabičku. “Je to vybráno z nejkrásnějších děl amerického umění, dostupného na trhu.”<br>“Tak tedy,” řekl Baynes, “děkuji,” a přijal krabičku.<br>“Po celé odpoledne vybraní úředníci zvažovali nejrůznější možnosti. To je nejpůvodnější dílo mizící staré americké kultury, vzácný předmět, zahalený do záře minulých zlatých časů.”<br>Pan Baynes otevřel krabičku. Uvnitř, na černém sametu, ležely hodinky s myšákem Mikim.<br>Dělá si Tagomi legraci? Zvedl oči a spatřil silné napětí a neklid v Tagomiho tváři. Ne, nebyla to legrace. “Velice vám děkuji,” řekl. “Je to naprosto neuvěřitelné.”<br>“Na celém světě existuje jen několik, snad deset, původních hodinek s myšákem Mikim z roku 1938,” řekl pan Tagomi a pozoroval hosta, jak se zachová, jak bude uchvácen. “Nikdo ze sběratelů, které znám, nemá nic takového.”<br>Vešli do letištní haly a vydali se nahoru.<br>“Harusame ni nuretsutsu yane no temari kana…” ozval se za jejich zády pan Katomiči.<br>“Co je to?” otázal se Baynes pana Tagomiho.<br>“Staré verše,” odpověděl pan Tagomi. “Střední éra Tokugawa.”<br>Pan Katomiči řekl: “Jarní déšt, na střeše mokne hadrový míč nějakého dítěte…”</p>

      
    </div>
    <footer class="article-footer">
      <a data-url="http://loosak.github.io/hexo-documentation/hexo-documentation/2017/01/09/Man3/" data-id="cixrtkmxs0000xtv0eqsl1noi" class="article-share-link">Share</a>
      
      
  <ul class="article-tag-list"><li class="article-tag-list-item"><a class="article-tag-list-link" href="/hexo-documentation/tags/The-Man-in-the-High-Castle/">The.Man.in.the.High.Castle</a></li></ul>

    </footer>
  </div>
  
    
<nav id="article-nav">
  
  
    <a href="/hexo-documentation/2017/01/09/Man4/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">Man4</div>
    </a>
  
</nav>

  
</article>

</section>
        
          <aside id="sidebar">
  
    

  
    
  <div class="widget-wrap">
    <h3 class="widget-title">Tags</h3>
    <div class="widget">
      <ul class="tag-list"><li class="tag-list-item"><a class="tag-list-link" href="/hexo-documentation/tags/ESP8266/">ESP8266</a></li><li class="tag-list-item"><a class="tag-list-link" href="/hexo-documentation/tags/The-Man-in-the-High-Castle/">The.Man.in.the.High.Castle</a></li><li class="tag-list-item"><a class="tag-list-link" href="/hexo-documentation/tags/test/">test</a></li></ul>
    </div>
  </div>


  
    
  <div class="widget-wrap">
    <h3 class="widget-title">Tag Cloud</h3>
    <div class="widget tagcloud">
      <a href="/hexo-documentation/tags/ESP8266/" style="font-size: 10px;">ESP8266</a> <a href="/hexo-documentation/tags/The-Man-in-the-High-Castle/" style="font-size: 20px;">The.Man.in.the.High.Castle</a> <a href="/hexo-documentation/tags/test/" style="font-size: 10px;">test</a>
    </div>
  </div>

  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/hexo-documentation/archives/2017/01/">January 2017</a></li><li class="archive-list-item"><a class="archive-list-link" href="/hexo-documentation/archives/2016/03/">March 2016</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/hexo-documentation/2017/01/09/Man3/">Man3</a>
          </li>
        
          <li>
            <a href="/hexo-documentation/2017/01/09/Man4/">Man4</a>
          </li>
        
          <li>
            <a href="/hexo-documentation/2017/01/08/hello-there/">test</a>
          </li>
        
          <li>
            <a href="/hexo-documentation/2017/01/08/Man2/">Man2</a>
          </li>
        
          <li>
            <a href="/hexo-documentation/2017/01/08/Rasbian/">Rasbian</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2017 Loosak<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/hexo-documentation/" class="mobile-nav-link">Home</a>
  
    <a href="/hexo-documentation/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/hexo-documentation/fancybox/jquery.fancybox.css">
  <script src="/hexo-documentation/fancybox/jquery.fancybox.pack.js"></script>


<script src="/hexo-documentation/js/script.js"></script>

  </div>
</body>
</html>